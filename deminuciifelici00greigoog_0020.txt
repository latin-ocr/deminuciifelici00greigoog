De sermone Minuciano pauca delibabo, quae ad genus
quo utitur orationis cognoscendum et ad artem criticam factitan-
dam apposita mihi esse videantur. Ahum hrisse Minucium etsi
non traditum est, tamen plurimis argumentis ita confirmari video, ut
veri simillimum esse concedam. atque Minucii orationem insignibus
artis lenociniis pictam esse qui enuntiatum quodlibet leviter per·
strinxerit oculis auribusve hauserit - eae enim in iudicandis dicendi
artificiis locupletiores testes et a veteribus sunt habitae eta nobis
existimandae -, statim persentiscet. quam nunc nava quaedam vi-
rorum cohors barbaro foedae vocabulo rei imposito ‘Africitatem’ esse
oggannit1): hos si ita refutare vellem, ut tandem aliquando confusi
obmutescerent, longis demonstrandi opus esset ambagibus gravis enim
error penitus insedit mentesque occupavit inde a renatis litteris ²), cum
tersi illi homines et re vera urbani, quibus prae Cicerone cetera sor·
dere longeque, ut ait Petrarca, dissona esse viderentur, Afros quasi
recte loquendi imperitos protervis conviciis incesserent, Appuleium
videlicet ut asinum germanum - haec enim illi sonabant dicteria-
rudere contenderent, ne ab Augustino quidem sacrilegas manus ab·
stinerent. hinc proseminati quidam etiamnunc in plena bonarum
litterarum luce Appulei antitheses et isocola affabre facta ex psalmis
explicant irato Hebraeorum deo cum Salomone sue, hinc nuperrime
homo quidam peregrinus grande de Afris conscribillavit volumen,
quod cum legissem in mentem mihi venerunt facetissima Varronis
verba neminem aegrotum quicquam somniare tam infandum quod non
aliquis dicat philologus, etsi philosophum dixit Varro, quid enim
placidius de eo praedicari potest, qui eo usqne processit deliramen-
torum, ut Appuleium — bellum opinor sophistam et myropolia Iso-
cratia fragrantem - Punica balbutientem iaceret quae Afra nutrix
ei praeiisset vocabula? a solide conceptum, plene maturatum, digne

ll Non eos nunc dico qui singula verba Afra er scriptoribus eligunt —
quamquam ne hi quidem corta mihi videntur inniti ratione -, sed qui de totius

orationis colore Africano fabulantur.
2) Vetera de Afro Minucii charactere iudicia ride apud 1. Weissenbachium

de eloquentia patmm rol 11 (Aug. Vind. 1775) p. 31 sq.

 

